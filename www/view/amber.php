<h1 id=h1cim>Amber - avagy mi rejlik a kódnév mögött?</h1>

<p>A CuStudy Amber verziójának fejlesztése 2015. novermber 11-én indult meg, de előtte volt egy fontos dolog, amiben egyeségre kellett jutnia a fejlesztőcsapatnak: ez volt a kódnév!</p>

<p>A csapat a kódnév eredetét illetően fontosnak tartotta, hogy az valamelyik színhez kötődjön! A csapattagok egy olyan színt kezdtek el keresni, ami könnyen megjegyezhető, markáns mégis különleges. A csapat vezetőjének, Mészáros Bálintnak a kdvenc sorozata már akkoriban is a Doktor House volt, így nem ért senkit váratlanul, mikor kódnévnek egy szereplő keresztnevét javasolta: ez a név volt az Amber, a szereplő teljes neve pedig Amber Volakis. Ez a név ráadásul egyben egy különleges színt is jelent: a borostyánt.</p>

<p>Amber Volakis (akit Anne Dudek színésznő játszott) a Doktor House 4. évadjának 2. részében jelent meg először, amikor Dr. House egy új csapat szervezésébe kezdett, és ehhez tartott a jelentkezők körében egy selejtezőt. Ezen a "megmérettetésen" Amber a 24-es számot kapta. A fiatal nő már az első részben kitűnt a céltudatosságával és határozottságával (emiatt House "törtető cafkának" nevezte), ugyanis mindent elkövetett azért, hogy House csapatában helyet kaphasson, beleértve a lopást (House kulcsának ellopását) és társainak átverését (House autójának lemosásakor).</p>

<p>A 4. évad következő részeiben sikeresen "átvészelte" a mogorva doktor által szervezett megmérettetéseket, ám végül a 9. epizódban utolsóként őt bocsájtotta el House. Az indoklása az orvosnak az volt, hogy aki a csapatában dolgozik, annak nem csak nyerni kell tudni, hanem veszíteni is, és Amber nem képes erre.</p>

<p>Ennek ellenére Amber nem tűnt el a képernyőkről, mert a 11. epizódban nem csak arra jött rá, hogy barátjának, Wilsonnak barátnője van, hanem arra is, hogy ez a nő Amber. Wilson és Amber kapcsolata az évad végére végül annyira elmélyült, hogy szerelmük véglegesnek tűnt.</p>

<p>A 4. évad utolsó két része azonban mindent megváltoztatott. House bánatát itallal kívánta feledtettni, így egy bárban töltötte egyik estéjét. Mikor haza akart indulni, akkor a csapos elvette a motorjának indítókulcsát, mondván hogy így nem szállhat járműre, így tehát szüksége volt egy emberre, aki hazavinné. House a Wilson-lakást tárcsázta, de mivel Wilson nem volt otthon, ezért Amber vette fel a telefont. Amber autóval érkezett a bárba, ahol House végül rávette arra, hogy igyon egy kis alkoholt. Mivel így már mindkettőjük ittas volt, így autó helyett buszt választottak a hazainduláshoz.</p>

<p>Egy szörnyű tragédia során a busz, ahol utaztak összeütközött egy szemétszállítóval, aminek során House könnyebb sérüléseket, míg Amber életveszélyes sérüléseket szerzett. Miután egy másik korházban Wilson azonosította szerettét, House és csapata nekilátott diagnosztizálni az új páciensüket. A csapat az utolsó rész végén eszmélt rá arra, hogy Amber a megfázására szedett köhögéscsillapítoktól haldoklik, mivel nem képes a szervezete feldolgozni a benne található anyagokat. A betegsége nem volt gyógyítható, így a volt kollégái és Wilson elköszöntek tőle, majd Wilson lekapcsolta a Bypass-berendezésről. Amber Volakis meghalt.</p>

<p>A fent leírt cselekményeknek helyt adó jelenetek a sorozat (szerintem) legszomorúbbjai voltak. A fiatal doktornő tragikus halála véleményem szerint még azokat is megrendítette, akik már régóta a sorozat nézői. Emlékére javasoltam azt, hogy szoftverünk neve az orvos keresztneve, Amber legyen.</p>

<p>Nyugodj békében, Amber Volakis!</p>

<img src="https://i.imgur.com/Cscmc4T.png" class="amberVolakisImg">

<p>Debrecen, 2016. szeptember 07.</p>

<p>Mészáros Bálint<br>
a CuStudy Software Alliance elnöke</p>

<p style='font-size: 0.9em'>(Az oldalon szereplő szöveg és kép forrása: <a href='http://house.wikia.com/wiki/Amber_Volakis'>house.wikia.com</a>)</p>